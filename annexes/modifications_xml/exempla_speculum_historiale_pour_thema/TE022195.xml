<?xml version="1.0" encoding="utf-8"?>
<?xml-model href="../schema/tei_thema.rng" type="application/xml" schematypens="http://relaxng.org/ns/structure/1.0"?><TEI corresp="TC0180" type="exemplum" xml:id="TE022195" xmlns="http://www.tei-c.org/ns/1.0" xmlns:dc="http://purl.org/dc/terms/" xmlns:xi="http://www.w3.org/2001/XInclude"><teiHeader><fileDesc><titleStmt><title><desc type="custom_title"/><desc type="title_index">16</desc></title></titleStmt><publicationStmt><authority/><publisher>ThEMA (http://localhost:8080)</publisher><availability status="draft"><licence corresp="copyright-cc-by-nc-sa-4.0"/></availability><idno type="old_sql_id"/></publicationStmt><sourceDesc><list type="source_details"><item corresp="" type="source_text"><p xml:lang="">[Ieronimus] [adEstogiumEustochiumde virginitate servanda]Si quid itaque in me potest esse
                        consilii, si experto creditur, hoc primum moneo, hoc obtestor quod
                           sponsaChristivinum fugiat pro veneno. Hec adversus
                        adolescentiam prima arma sunt demonum. Non sic avaritia quatit, inflat
                        superbia, delectat ambitio, facile aliis caremus vitiis. Hic hostis intus
                        inclusus est, quocumque pergimus nobiscum portamus inimicum. Vinum et
                        adolescentia, duplex incendiium voluptatis. Quid oleum flamme adicimus? Quid
                        ardenti corpusculo fomenta ignium
                           subministrantur?PaulusadTimotheum: Iam noli
                        inquit aquam bibere et cetera. Vide quibus causis vini potatio concedatur,
                        ut ex hoc stomachi doloris frequens medeatur infirmitas. Et ne nobis
                        forsitan de egrotationibus blandiremur, modicum precepit esse bibendum,
                        medici potius consilio quam apostoli.Noevinum bibit et
                        inebriatus est, rudi adhuc seculo, et ut intelligas in omnibus sacramentum,
                        margarita quippe est sermo dei, et ex omni parte forari potest, post
                        ebrietatem nudatio femorum subsequta est, libido iuncta luxurie, post venter
                        extenditur, et sic cetera menbra concitantur. Manducavit enim populus et
                        bibit et surrexerunt ludere.Lothamicus dei in monte salvatus,
                        et de tot milibus populi solus iustus inventus inebriatur a filiabus suis et
                        licet ille putarent genus hominum defecisse et hoc facerent liberorum magis
                        desiderio quam libidinis, tamen virum iustum sciebant hoc nisi ebrium non
                        esse facturum. Denique quid fecerit ignoravit, et quamquam voluntas non sit
                        in crimine, error tamen in culpa
                           est.HelyascumIezabelfugeret et sub quercu
                        fessus iaceret ecce ad caput eius panis colliride, et vas aque. Revera
                        numquid non poterat deus conditum ei merum mittere, et exoletos cibos et
                        carnes concusione mutatasHelyseusfilios prophetarum invitat ad
                        prandium, et herbis aggrestibus eos alens, consonum prandentium audit
                        clamorem: Mors in olla homo dei. Non iratus est coquis, lautioris enim mense
                        consuetudinem non habebat, sed farina desuper iacta, amaritudinem
                        dulcoravit, eadem spiritus virtute
                           quaMoysesmutaveratMarak. Et primus e paradyso
                        homo ventri magis obediens, quam deo, in hanc lacrimarum deiectus est
                        vallem, et ipsum dominum fameSathanastemptavit in deserto. Et
                        apostolus clamitat de luxuriosis quorum deus venter est. Id enim colit
                        unusquisque quod diligit, ex quo sollicite providendum est, ut quos
                        saturitas de paradyso expulit, reducat esuries. Quod si volueris respondere
                        te nobili stirpe generatam semper in deliciis, semper in plumis, non posse a
                        vino et succulentioribus cibis abstinere, nec his legibus vivere districtius
                        respondebo: Vive ergo lege tua, que dei non potes, non quo deus
                        universitatis creator et dominus, intestinorum nostrorum rugitu et inanitate
                        ventris pulmonumque delectetur ardore. Sed quia aliter pudicitia tuta esse
                        non possit.Iobdeo carus, audi quid de diabolo suspicetur:
                        Virtus eius in lumbis eius, et cetera. Honeste viri mulierisque genitalia,
                        immutatis sunt appellata nominibus. Omnis igitur adversum viros dyaboli
                        virtus in lumbo est, omnis in umbilico est feminarum fortitudo. Vis scire
                        ita esse? Accipeexempla:Sampsonleone fortior, saxo durior, et qui unus et nudus mille
                        est persequtus armatos, inDalilemollescit
                           amplexibus.Davidsecundum cor domini electus, et qui
                           venturumChristumsancto sepe ore
                           cantaverat,Betsabeecaptus nuditate, adulterio iunxit
                           homicidium.Salomonper quem se cecinit ipsa sapientia,
                        recessit a domino quia amator mulierum fuit, et ne aliquis sibi de sanguinis
                        propinquitate confideret in illicitumThamarsororis amore frater
                        exarsit incendium.</p></item><item type="sources"><p xml:lang=""/></item><item type="exemplum_context"><p xml:lang=""/></item><item type="commentary"><p xml:lang=""/></item><item type="allegory">n</item></list><listBibl/><list type="links"><item corresp="http://sourcencyme.irht.cnrs.fr/encyclopedie/speculum_historiale_version_sm_trifaria_ms_douai_bm_797?citid=cit_id394698123455" type="link">SourcEncyMe</item>
</list><list type="linked_exempla"/></sourceDesc></fileDesc><profileDesc><textClass><keywords/></textClass></profileDesc><xenoData/><revisionDesc><listChange><change resp="admin" type="create" when-custom="2024-08-01 10:44:49:884">create exemplum</change><change resp="admin" type="modify" when-custom="2024-08-01 10:44:52:295">edit record</change></listChange></revisionDesc><facsimile/></teiHeader><text><body><p xml:lang="de"/><p xml:lang="en"/><p xml:lang="es"/><p xml:lang="fr"/><p xml:lang="it"/></body></text></TEI>