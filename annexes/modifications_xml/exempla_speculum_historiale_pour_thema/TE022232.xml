<?xml version="1.0" encoding="utf-8"?>
<?xml-model href="../schema/tei_thema.rng" type="application/xml" schematypens="http://relaxng.org/ns/structure/1.0"?><TEI corresp="TC0180" type="exemplum" xml:id="TE022232" xmlns="http://www.tei-c.org/ns/1.0" xmlns:dc="http://purl.org/dc/terms/" xmlns:xi="http://www.w3.org/2001/XInclude"><teiHeader><fileDesc><titleStmt><title><desc type="custom_title"/><desc type="title_index">53</desc></title></titleStmt><publicationStmt><authority/><publisher>ThEMA (http://localhost:8080)</publisher><availability status="draft"><licence corresp="copyright-cc-by-nc-sa-4.0"/></availability><idno type="old_sql_id"/></publicationStmt><sourceDesc><list type="source_details"><item corresp="" type="source_text"><p xml:lang="">[Helynandus] [in cronicis libro VIIIo]Burchardusarchidiaconus cognomento dePuisacoiturus
                           eratRomam. Rogavit enim me ut quendam
                           clericumNatalemnomine domus mee echonomum ei socium darem,
                        quia cautulus erat in rei familiaris custodia, bonus dispensator et prudens
                        et fidelis, quod rarissime in dispensatoribus invenitur. Volebat enim
                           idemBurchardushunc habere socium itineris sui, non tam ideo
                        quod eum diligeret, quam quia pecunie sue ut avarissimus valde timeret. Ego
                        autem tam nobili persone et archidiacono meo non potui hoc negare. Precepi
                           ergoNataliclerico meo, ut cum eo iret et ei tanquam michi in
                        omnibus obediret, quod ille invitus annuit, timens
                           moresBurchardi, cuius avaritiam non ignorabat. Inieramus
                        autem ego etNatalisfedus quoddam secretissimum, quod uter ex
                        nobis duobus prius moreretur, intra XXX dies si posset ad socium suum
                        rediret, nichil ei in apparitione sua terroris incutiens, sed blande illum
                        commonefaciens et de statu suo certificans. Cum autem iam
                           propeRomamessent, accidit quodam die ut
                           prefatusBurcharduscumNataliclerico rationem
                        poneret de cotidianis expensis et de magna summa minutule singulos nummos et
                        obolos exigeret, qui in quos usus abissent.Natalisautem qui tam
                        minutas rationes reddere michi non consueverat, quippe cui ego tanquam michi
                        credebam, iratus adversus virum nobilem sordidissime providentie, cum in
                        reddenda ratione deficeret, se quod auditu quoque horrendum est, demonibus
                        commendavit. Eo autem die cum quandam aquam transvadarent,
                           scilicetBurchardusetNatalis,
                           idemNatalissubmersus est. Sequenti vero nocte proxima cum in
                        lecto meo quiescerem vigilans et coram me lumen fulgeret in lampade, quia
                        semper nocte consuevi tenebras horrescere, ecceNatalisclericus
                        meus ante me astitit, capa indutus pluviali, sicut michi videbatur
                        pulcherrima, coloris plumbei. Ego autem nichil omnino territus et eum optime
                        recognoscens, cepi quasi gratulans de tam maturo eius
                           reditutransalpinoad eum dicere:Natalis, bene
                        veneritis. Numquid iam rediit archidiaconus? Non, inquit domine, sed ego
                        solus redii iuxta constitutum, mortuus enim sum. Nolite ergo timere, ego
                        nullum timorem vobis inferam. Sed precor ut succurratis michi, ego enim in
                        magnis tormentis sum. Cur, inquam? satis enim honeste vixistis apud me?
                        Domine, inquit, verum est. Bene quidem mihi esset, nisi hodie subita
                        preventus ira me demonibus conmendassem. Rogo autem vos ut quoscunque
                        potueritis, moneatis ut hoc nunquam faciant. Qui enim se commendat demonibus
                        dat eis potestatem super se, sicut et ego miserrimus feci, unde potestatem
                        habuerunt ut me statim submergerent, et propter hoc solum torqueor. Nam bene
                        confessus eram de omnibus peccatis meis, et in nullum recideram. Tunc ego:
                        Quomodo tam pulchram capam habetis, si in tormentis estis? Domine, inquit,
                        hec capa, que tam pulchra vobis videtur, ponderosior et gravior est michi
                        quam turrispivariensis, si michi superposita esset. Pulchritudo
                        autem ista spes est venie quam habeo propter confessionem quam feci, si
                        tamen michi succurratur. Cui ait: Certe, inquam, ego vobis succurram
                        quantumcumque potero, sed obsecro ut dicatis michi si vos estis deputatus in
                        illa militia quam dicuntHellekini. Et ille: non, domine. Illa
                        militia iam non vadit, sed nuper ire desiit, quia penitentiam suam peregit.
                        Corrupte autem dictus est a
                           vulgoHellequinusproKarlekins. Fuit
                           enimKarolusquintus, qui peccatorum suorum longam egit
                        penitentiam, et nuper tandem per intercessionem
                        beatiDyonisiiliberatus est, sed rogo vos ut misereamini mei, et
                        hoc dicens cum fletu evanuit.</p></item><item type="sources"><p xml:lang=""/></item><item type="exemplum_context"><p xml:lang=""/></item><item type="commentary"><p xml:lang=""/></item><item type="allegory">n</item></list><listBibl/><list type="links"><item corresp="http://sourcencyme.irht.cnrs.fr/encyclopedie/speculum_historiale_version_sm_trifaria_ms_douai_bm_797?citid=cit_id394698324963" type="link">SourcEncyMe</item>
</list><list type="linked_exempla"/></sourceDesc></fileDesc><profileDesc><textClass><keywords/></textClass></profileDesc><xenoData/><revisionDesc><listChange><change resp="admin" type="create" when-custom="2024-08-01 10:50:10:012">create exemplum</change><change resp="admin" type="modify" when-custom="2024-08-01 10:50:13:865">edit record</change></listChange></revisionDesc><facsimile/></teiHeader><text><body><p xml:lang="de"/><p xml:lang="en"/><p xml:lang="es"/><p xml:lang="fr"/><p xml:lang="it"/></body></text></TEI>