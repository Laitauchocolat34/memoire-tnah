<?xml version="1.0" encoding="utf-8"?>
<?xml-model href="../schema/tei_thema.rng" type="application/xml" schematypens="http://relaxng.org/ns/structure/1.0"?><TEI corresp="TC0180" type="exemplum" xml:id="TE022181" xmlns="http://www.tei-c.org/ns/1.0" xmlns:dc="http://purl.org/dc/terms/" xmlns:xi="http://www.w3.org/2001/XInclude"><teiHeader><fileDesc><titleStmt><title><desc type="custom_title"/><desc type="title_index">2</desc></title></titleStmt><publicationStmt><authority/><publisher>ThEMA (http://localhost:8080)</publisher><availability status="draft"><licence corresp="copyright-cc-by-nc-sa-4.0"/></availability><idno type="old_sql_id"/></publicationStmt><sourceDesc><list type="source_details"><item corresp="" type="source_text"><p xml:lang="">[Actor?]Cumque sit omnium deus excelsus
                        inaccessibilis, omnique virtute inestimabilis, unus est in substantia,
                        trinus in personis. Unus quidem est ne differentia contrarietatem et
                        contrarietas pugnam, pugna vero corruptionem inducat. Trinus vero ne
                        solitudo vel singularitas eum vel minus potentem, vel minus bonum, vel minus
                        etiam felicem ostendat. Pater namque fontalis omnium bonitas quia potuit et
                        voluit filium dilectum genuit, cui beatitudinis sue delicias plenissime
                        communicavit. Non enim inopi dando subvenit sed ipsam copiam genuit,
                        alioquin beatius esset dare quam accipere. Ac per hoc sibi per omnia
                        coequalem genuit, ne si hoc non posset infirmus et si nollet invidus
                        videretur. Sed et coeternum genuit quia nunquam sine illo fuit, ne aut sine
                        generatione imperfectus, aut post generationem superfluus arguatur,
                        consubstantialem quoque ne divinitatis substantia duplicetur. Hic est
                        sapientia, veritas et verbum, figura et splendor patris, eius ymago
                        perfectissima per quam ipse secretissimus dignis animis innotescit. Per hunc
                        etiam omnia facit, non quasi per organum ministrale, sed illi quasi
                        subsistenti virtute, sicut ignis lucet eo quod non ex ipso provenit lumine.
                        Et quoniam in deo nulla est indigentia, ac per hoc etiam nulla in eo
                        necessitas est, preire autem voluntas sapientiam non potest, nec voluntate
                        precedente pater filium genuit, nec ulla necessitate sed semper manente
                        bonitatis plenitudine. Ne autem esset immoderata divina generatio filius non
                        genuit, sed ex utroque spiritus sanctus procedit, ut ambo se mutuo
                        diligentes tertium quoque condilectum haberent cui caritatis sue delicias
                        omnino communicarent in quo etiam vel per quem creature rationales pro
                        modulo sue capacitatis eisdem participarent. Ipse est enim, secundumAugustinum, caritas utrumque coniungens,
                        nosque subiungens. Quoniam igitur ad summum bonum pertinet et summa
                        perfectio et summa iocunditas, filius a patre processit per modum
                        generationis que est emanatio perfectissima, et spiritus sanctus ab eodem
                        per modum liberalitatis. Hec est iocundissima atque gratissima. Nichil est
                        enim iocundius quam diligere et diligi, simulque deliciis frui communibus,
                        nec ullius boni possessio iocunda est sine socio. Primum autem et precipuum
                        liberalitatis donum, in quo et cetera cuncta donantur, amor est, omnia enim
                        amato gratis communicantur. A fonte igitur bonitatis, qui pater est,
                        procedit donum amoris qui spiritus sanctus est. Si autem a patre
                        consequenter et a filio, quia pater nichil sibi retinuit quod non filio suo
                        gignendo dederit, sicut ipse ait: Omnia que habet pater mea sunt, propterea
                        dixi: Quia de meo accipiet et annuntiabit vobis. Est autem spiritus sanctus
                        equalis utrique, quia ex summa liberalitate oportuit summum donum procedere,
                        ergo et summum bonum. Est etiam deus quia donum intrinsecum est, et quicquid
                        est in deo deus est. Ob hoc et utrique coeternus est, quia donum intrinsecum
                        prius in deo fuit, quam esse vel aliud quicquam creaturis communicaret
                        exterius et distribueret. Tempus autem et creatura coeva sunt. Est autem
                        unicus in substantia, multiplex in donis, quia divisiones gratiarum sunt.
                        Idem autem et cetera.Exemplumquidem trinitatis
                        unius substantie nullum in creatura satis expressum invenitur, ob hoc tamen
                        in igne maxime deus apparuisse legitur, quia in eo tria, scilicet ignis et
                        splendor et calor simul consistunt et unum lumen sunt. Que cum
                        inseparabiliter operentur, igni tamen attribuitur ustio, splendori
                        illuminatio, calori calefactio.</p></item><item type="sources"><p xml:lang=""/></item><item type="exemplum_context"><p xml:lang=""/></item><item type="commentary"><p xml:lang=""/></item><item type="allegory">n</item></list><listBibl/><list type="links"><item corresp="http://sourcencyme.irht.cnrs.fr/encyclopedie/speculum_historiale_version_sm_trifaria_ms_douai_bm_797?citid=cit_id394697808357" type="link">SourcEncyMe</item>
</list><list type="linked_exempla"/></sourceDesc></fileDesc><profileDesc><textClass><keywords/></textClass></profileDesc><xenoData/><revisionDesc><listChange><change resp="admin" type="create" when-custom="2024-08-01 10:42:44:544">create exemplum</change><change resp="admin" type="modify" when-custom="2024-08-01 10:42:47:173">edit record</change></listChange></revisionDesc><facsimile/></teiHeader><text><body><p xml:lang="de"/><p xml:lang="en"/><p xml:lang="es"/><p xml:lang="fr"/><p xml:lang="it"/></body></text></TEI>