<?xml version="1.0" encoding="utf-8"?>
<?xml-model href="../schema/tei_thema.rng" type="application/xml" schematypens="http://relaxng.org/ns/structure/1.0"?><TEI corresp="TC0180" type="exemplum" xml:id="TE022201" xmlns="http://www.tei-c.org/ns/1.0" xmlns:dc="http://purl.org/dc/terms/" xmlns:xi="http://www.w3.org/2001/XInclude"><teiHeader><fileDesc><titleStmt><title><desc type="custom_title"/><desc type="title_index">22</desc></title></titleStmt><publicationStmt><authority/><publisher>ThEMA (http://localhost:8080)</publisher><availability status="draft"><licence corresp="copyright-cc-by-nc-sa-4.0"/></availability><idno type="old_sql_id"/></publicationStmt><sourceDesc><list type="source_details"><item corresp="" type="source_text"><p xml:lang="">[Ex gestis eius (Iohannes Anachoreta)]Fuit quidam
                        monachus in heremo omni virtutum flore ornatus, qui cum in corpore instar
                        angelorum vite fungeretur officiis, dominus cotidiani victus ei curam
                        exhibebat. Cotidie enim ingrediens speluncam, inveniebat mensam et panem
                        superpositum mire suavitatis, mirique candoris, ex quo refectus, gratias deo
                        referens, ad orationes et ymnos convertebatur. Cumque de suis meritis
                        gloriari cepisset, continuo subintravit in eum desidia quedam animi, tam
                        parva quam nec posset advertere. Post hec maior crevit negligentia, ita ut
                        iam tardior fieret ad orationem. Cumque parum psallendi ministerium
                        exhibuisset, anima eius quasi nimio labore fatigata requiescere festinabat,
                        quia sensus eius reprobus effectus est, erat enim iam clamdestina quedam in
                        corde eius turpis cogitatio ac nephanda. Cumque post orationes cibum solito
                        requisivisset, invenit solito panem mense superpositum, ex quo refectus de
                        hiis que in corde eius versabantur nichil enim dare curavit, et spernentem
                        minima paulatim casurum non intellexit. Cumque iam gravis libidinis
                        stimularetur incendio, post orationem ingressus ut cibum sumeret, panem
                        quidem invenit, sed aliquantulum sordidiorem, admiratusque et tristis
                        factus, intellexit quod hoc ipsum respiceret hoc genus monstri, cibo tamen
                        sumpto refectus est. Post diem tertium triplicatis urgeri stimulis cepit.
                        Occupaverunt enim eum cogitationes, et quasi iam presens et secum accumbens
                        ymago mulieris, quam et amplecti sibi videbatur, et ad turpes usus habere
                        substratam. Processit tamen et alia die ad solita psallendi officia, sed
                        stabat vagis oculis, et mente captivus. Cumque solito ad vesperam ingressus
                        est ut sumeret cibum, panem quidem invenit, sed sordidissimum atque
                        arridissimum, et quasi a muribus vel canibus undique corrosum. Tunc ille
                        ingemuit et lacrimas fudit, sed non ita uberes que possent tanti ignis
                        flammam extinguere, sumpsit tamen cibum, sed non tanquam solebat. Cum igitur
                        cogitationes quasi cohors barbarica eum undique vallarent, exurgens nocte
                        iter arripuit per heremum tendens ad civitatem. Die autem facto vidit
                        quandam fratrum cellulam ubi fatigatus requievit. Cumque refectus esset, et
                        parum quievisset, ex more quasi ab eruditissimo et prudentissimo patre
                        ceperunt verbum edificationis expetere, interrogareque eum, quis dyaboli
                        laqueos posset effugere, et turpes cogitationes ab eo inmissas depellere.
                        Tamen ille eos sufficienter docuit, et in semetipsum regressus, ait: Quomodo
                        alios moneo, et ipse decipior. Age ergo miser prior, que facere alios mones.
                        Et intelligens se miserabiliter supplantatum, valedicens fratribus, cursu
                        rapidissimo ad speluncam suam rediit, prosternens se in orationem et dicens:
                        Nisi dominus adiuvisset me, paulominus habitasset in inferno anima mea.
                        Conclusit autem se in speluncam, et in cilicio et cinere cum lacrimis
                        iacuit, donec astitit angelus domini dicens ei: Suscepit dominus penitentiam
                        tuam, et repropiciatus est tibi, sed cave tibi ne ultra elatus
                        decipiaris.</p></item><item type="sources"><p xml:lang=""/></item><item type="exemplum_context"><p xml:lang=""/></item><item type="commentary"><p xml:lang=""/></item><item type="allegory">n</item></list><listBibl/><list type="links"><item corresp="http://sourcencyme.irht.cnrs.fr/encyclopedie/speculum_historiale_version_sm_trifaria_ms_douai_bm_797?citid=cit_id394698130740" type="link">SourcEncyMe</item>
</list><list type="linked_exempla"/></sourceDesc></fileDesc><profileDesc><textClass><keywords/></textClass></profileDesc><xenoData/><revisionDesc><listChange><change resp="admin" type="create" when-custom="2024-08-01 10:45:42:861">create exemplum</change><change resp="admin" type="modify" when-custom="2024-08-01 10:45:45:412">edit record</change></listChange></revisionDesc><facsimile/></teiHeader><text><body><p xml:lang="de"/><p xml:lang="en"/><p xml:lang="es"/><p xml:lang="fr"/><p xml:lang="it"/></body></text></TEI>