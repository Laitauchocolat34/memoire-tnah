<?xml version="1.0" encoding="utf-8"?>
<?xml-model href="../schema/tei_thema.rng" type="application/xml" schematypens="http://relaxng.org/ns/structure/1.0"?><TEI corresp="TC0180" type="exemplum" xml:id="TE022206" xmlns="http://www.tei-c.org/ns/1.0" xmlns:dc="http://purl.org/dc/terms/" xmlns:xi="http://www.w3.org/2001/XInclude"><teiHeader><fileDesc><titleStmt><title><desc type="custom_title"/><desc type="title_index">27</desc></title></titleStmt><publicationStmt><authority/><publisher>ThEMA (http://localhost:8080)</publisher><availability status="draft"><licence corresp="copyright-cc-by-nc-sa-4.0"/></availability><idno type="old_sql_id"/></publicationStmt><sourceDesc><list type="source_details"><item corresp="" type="source_text"><p xml:lang="">[Augustinus] [in libro Xo]Denique sit virtus ad
                        beatam vitam nos ducit, nichil virtutem esse affirmaverim nisi summum amorem
                        dei. Nam et illud, quod virtus quadripartita dicitur, ex ipsius amoris vario
                        quodam effectu dicitur. Est enim temperantia amor integrum se prebens ei,
                        quod amatur. Fortitudo amor facile tolerans omnia propter id, quod amatur.
                        Iustitia amor soli amato serviens, et ideo recte dominans. Prudentia amor,
                        ea quibus adiuvatur ab eis quibus impeditur sagaciter eligens. Sed hunc
                        amorem non cuiuslibet, sed dei esse diximus, id est summi boni, summe
                        sapientie, summe concordie. Est enim caritas simplex et pura, que spiritu
                        sancto inspirata perducit ad filium, per quem pater cognoscitur. Omne igitur
                        officium temperantie est exuere veterem hominem, et in deo revocari, id est
                        contempnere illecebras omnes corporeas, laudemque popularem, totumque amorem
                        ad divina conferre, ne subiciat se homo per peccata hiis rebus,que sibi per
                        recte facta divina lege subiecta sunt. Quid est enim aliud falsis bonis
                        illudi atque decipi quam teipso inferiora miranda, et appetenda arbitrari.
                        Habet igitur vir temperans in hiis rebus mortalibus vite regulam, utroque
                        testamento firmatam, ut eorum nichil diligat, nichil per se appetendum
                        putet, sed ad vite huius atque officiorum necessitatem quantum satis est,
                        usurpet, utentis modestia, non amantis affectu. De fortitudine autem non
                        multa dicenda sunt, amor namque ille, de quo loquimur, quod tota sanctitate
                        inflammatum esse oportet in deum, in non appetendis istis temperans in
                        amittendis fortis vocatur. Sed inter hec omnia, que in hac vita possidentur
                        corpus gravissimum vinculum est, iustissimis dei legibus propter antiqum
                        peccatum, quo nichil est ad predicandum nocius, nichil ad intelligendum
                        secretius. Hoc ergo vinculum me concutiatur atque vexetur laboris et
                        doloris, ne auferatur autem atque perimatur mortis terrore, animam quatit.
                        Amat enim illud vi consuetudinis, non intelligens, si eo bene atque scienter
                        utatur, resurrectionem reformationemque eius ope et lege divina, sine ulla
                        molestia iuri suo subditam fore. Sed cum hoc amore totum in deum
                        convertitur, hiis cognitis, non solum mortem contempnet, sed etiam
                        desiderabit. Sed restat cum dolore magno conflictio, nichil est enim tam
                        durum atque ferreum, quod non amoris igne convincatur, quo cum se anima
                        rapiet in deum, super omnem carnificinam libera, et admiranda volitabit
                        pennis pulcherrimis et intergerrimis, quibus ad dei amplexum amor castus
                        innititur. Adexemplumautem nobis considerandum
                        est amatores auri vel laudis vel feminarum, quam fortes sunt in proferendo
                        pro eo quod diligunt, cum ille non amator, sed congruentius cupiditas
                        vocetur, in quibus apparet quantus sit impetus animi ad ea que diligit cursu
                        flexo per inania queque tendentis. Argumentoque nobis est, quam sit omnia
                        perferenda ne deseramus deum, si tanta illi ne deserant amata perferant.
                        Merito cum memorandus est sanctusIob, in cuius vocibus satis
                        elucet, quanti parvipendenda sunt ista, que cum volunt homines per
                        dominationem tenere, ab hiis potius per cupiditatem tenentur, et rerum
                        mortalium servi fiunt, dum in parte domini esse desiderant. Amissis enim
                        ille omnibus repente divitiis, tam inconcussum animum tenuit, et infixum
                        deo, ut satis non illas sibi magnas fuisse ostenderet , sed se illis, sibi
                        autem deum. Quo animo si esse possent nostri temporis homines non magno
                        opere in novo testamento ab illorum possessione prohibemur ut perfecti
                        essemus. Multo enim mirabilius est non inherere istis quamvis possideas,
                        quam ea omnino non possidere. Iustitie vero congruit, ut deo quem diligit
                        libentissime serviat, ceteraque omnia partim sibi subiecta regat, partim
                        subiciendia presumat. Nec de prudentia diutius disserendum est, ad quam
                        dinoscentia pertinet appetendorum et vitandorum, que si desit, nichil horum,
                        que dicta sunt effici potest. Huius excubiarum vigilia est ne subrepente
                        paulatim mala suasione fallamur. Qui enim spernit modica paulatim
                        deficit.</p></item><item type="sources"><p xml:lang=""/></item><item type="exemplum_context"><p xml:lang=""/></item><item type="commentary"><p xml:lang=""/></item><item type="allegory">n</item></list><listBibl/><list type="links"><item corresp="http://sourcencyme.irht.cnrs.fr/encyclopedie/speculum_historiale_version_sm_trifaria_ms_douai_bm_797?citid=cit_id394698152494" type="link">SourcEncyMe</item>
</list><list type="linked_exempla"/></sourceDesc></fileDesc><profileDesc><textClass><keywords/></textClass></profileDesc><xenoData/><revisionDesc><listChange><change resp="admin" type="create" when-custom="2024-08-01 10:46:25:072">create exemplum</change><change resp="admin" type="modify" when-custom="2024-08-01 10:46:27:569">edit record</change></listChange></revisionDesc><facsimile/></teiHeader><text><body><p xml:lang="de"/><p xml:lang="en"/><p xml:lang="es"/><p xml:lang="fr"/><p xml:lang="it"/></body></text></TEI>